<!DOCTYPE html>
<html>
  <head>
    <html lang="zh-CN">
    <meta charset="utf-8">
    <meta name="keywords" content="blog,个人主页">
    <meta name="description" content="plabra的个人主页">
    <meta name="author" content="plabra">
    <meta name="robots" content="all">
    <link rel="stylesheet" href="style2.css">
    <link rel="prefetch" href="index2.html" />
    <script src="blog/blog.js" defer></script>
    <script src="backtotop.js" defer></script>
    <script src="unhidden.js" defer></script>
    <script src="lazyload.js" defer></script>
    <link rel="shortcut icon" href="siteicon.png" type="image/x-icon">
    <title>学习区</title>

  </head>
  <body background="images/background.png">
    <header class="X">
    <div align="center"><img src="images/xuexi.png" alt="学习" width="64px" height="32px"><span style="color: rgb(252,240,228);font-size: 32px;font-weight: bold;">区</span></div><br/> 
    <div align="center"><span style="color: rgb(252,240,228);font-size: 32px;font-weight: bold;">新时代 新视野 新思维</span></div><br/> 
   
    
    </header>
    <main>

    <div class="study">
     <ul>
        <li><h1>基础知识建构</h1></li>
        <li><h2>论衡·卷九 问孔篇（节选）</h2><h4>〔汉〕王充</h4><p>世儒学者，好信师而是古，以为贤圣所言皆无非，专精讲习，不知难问。夫贤圣下笔造文，用意详审，尚未可谓尽得实，况仓卒吐言，安能皆是？不能皆是，时人不知难；或是，而意沉难见，时人不知问。案贤圣之言，上下多相违；其文，前後多相伐者。世之学者，不能知也。<br/>论者皆云：“孔门之徒，七十子之才，胜今之儒。”此言妄也。彼见孔子为师，圣人传道，必授异才，故谓之殊。夫古人之才，今人之才也。今谓之英杰，古以为圣神，故谓七十子历世希有。使当今有孔子之师，则斯世学者，皆颜、闵之徒也；使无孔子，则七十子之徒，今之儒生也。何以验之？以学於孔子，不能极问也。圣人之言，不能尽解；说道陈义，不能辄形。不能辄形，宜问以发之；不能尽解，宜难以极之。皋陶陈道帝舜之前，浅略未极。禹问难之，浅言复深，略指复分。盖起问难此说激而深切、触而著明也。<br/>孔子笑子游之弦歌，子游引前言以距孔子。自今案《论语》之文，孔子之言多若笑弦歌之辞，弟子寡若子游之难，故孔子之言遂结不解。以七十子不能难，世之儒生，不能实道是非也。<br/>凡学问之法，不为无才，难於距师，核道实义，证定是非也。问难之道，非必对圣人及生时也。世之解说说人者，非必须圣人教告，乃敢言也。苟有不晓解之问，追难孔子，何伤於义？诚有传圣业之知，伐孔子之说，何逆於理？谓问孔子之言，难其不解之文，世间弘才大知生，能答问、解难之人，必将贤吾世间难问之言是非。</p></li>
      </ul>

      <ul>
        <li><h1>进阶能力提升</h1></li>
        
      </ul>

      <ul>
        <li><h1>姑妄听之</h1></li>
        
      </ul>
    </div>



    </main>
    
    
      
    <div class="totop"> </div>
    
   
   
  </body>
</html>
    
