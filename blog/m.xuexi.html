<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <title>学习区</title>
    <link href="../style2.css" rel="stylesheet">
    <link rel="shortcut icon" href="../siteicon.png" type="image/x-icon">
    <script src="../backtotop.js" defer></script>
    <script src="../lazyload.js" defer></script>
  </head>
  
  <body>
    <header>
      <img src="blogs/images/xuexi.png" alt="学习" width="64px" height="32px"><span style="font-size: 32px; color: white; font-weight: bold;">区</span>
    </header>
    
    <main>
      <div class="totop"> </div>
      <div class="WIP"><img src="blogs/images/WIP3.png" alt="WIP" width=40px height=40px><span><em>*该页面处于建设规划当中</em></span></div>

      <ul>
        <li><h1>基础知识建构</h1></li>
        <li><h2>论衡·卷九 问孔篇（节选）</h2><h4>〔汉〕王充</h4><p>世儒学者，好信师而是古，以为贤圣所言皆无非，专精讲习，不知难问。夫贤圣下笔造文，用意详审，尚未可谓尽得实，况仓卒吐言，安能皆是？不能皆是，时人不知难；或是，而意沉难见，时人不知问。案贤圣之言，上下多相违；其文，前後多相伐者。世之学者，不能知也。<br/>论者皆云：“孔门之徒，七十子之才，胜今之儒。”此言妄也。彼见孔子为师，圣人传道，必授异才，故谓之殊。夫古人之才，今人之才也。今谓之英杰，古以为圣神，故谓七十子历世希有。使当今有孔子之师，则斯世学者，皆颜、闵之徒也；使无孔子，则七十子之徒，今之儒生也。何以验之？以学於孔子，不能极问也。圣人之言，不能尽解；说道陈义，不能辄形。不能辄形，宜问以发之；不能尽解，宜难以极之。皋陶陈道帝舜之前，浅略未极。禹问难之，浅言复深，略指复分。盖起问难此说激而深切、触而著明也。<br/>孔子笑子游之弦歌，子游引前言以距孔子。自今案《论语》之文，孔子之言多若笑弦歌之辞，弟子寡若子游之难，故孔子之言遂结不解。以七十子不能难，世之儒生，不能实道是非也。<br/>凡学问之法，不为无才，难於距师，核道实义，证定是非也。问难之道，非必对圣人及生时也。世之解说说人者，非必须圣人教告，乃敢言也。苟有不晓解之问，追难孔子，何伤於义？诚有传圣业之知，伐孔子之说，何逆於理？谓问孔子之言，难其不解之文，世间弘才大知生，能答问、解难之人，必将贤吾世间难问之言是非。</p></li>
      </ul>

      <ul>
        <li><h1>进阶能力提升</h1></li>
        
      </ul>
      
    </main>
    
    <footer>
      <h1>&nbsp;</h1>
    </footer>
    
  </body>
  
</html>
